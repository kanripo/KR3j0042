# -*- mode: mandoku-view; -*-
#+TITLE: 甕牖閒評
#+DATE: 2015-08-24 23:20:47.718184
#+PROPERTY: ID KR3j0042
#+PROPERTY: BASEEDITION WYG    
#+PROPERTY: JUAN 提要
<pb:KR3j0042_WYG_000-1a>¶
欽定四庫全書　　　　子部十¶
　甕牖閒評　　　　　　雜家類二(雜考之屬/)¶
　　提要¶
　　　　(臣/)等謹案甕牖閑評八卷宋史藝文志¶
　　　　及晁公武陳振孫諸家俱未著録惟李¶
　　　　燾續通鑑長編考異内間引其書明代文¶
　　　　淵閣書目亦有此書一部一册而均未詳姓¶
　　　　名時代永樂大典散載入各韻中亦不題撰¶
<pb:KR3j0042_WYG_000-1b>¶
　　　　人今考袁燮絜齋集有所作其父墓表云先¶
　　　　公諱文字質甫四明鄞人㓜喜讀書不汲汲¶
　　　　於科名而惟務勤學有襍著一編曰甕牖閒¶
　　　　評又燮集載其曽祖知隨州曽祖妣石氏臂¶
　　　　痛其祖延醫修佛及其父諸軼事皆與是編¶
　　　　所紀相合則為袁文所撰無疑也其書専以¶
　　　　考訂為主於經史皆有辨論條析同異多所¶
　　　　發明而音韻之學尤多精審凡偏旁㸃畫反¶
<pb:KR3j0042_WYG_000-2a>¶
　　　　切訓詁悉能剖别於毫釐疑似之間其所載¶
　　　　典故事實亦首尾完具往往出他書所未備¶
　　　　雖徴引既繁不無小誤如謂漢書叙傳稱袁¶
　　　　盎為子絲疑傳中字絲為脱文不知叙傳以¶
　　　　四言為句故加子字以成文如史記項羽本¶
　　　　紀稱字羽而自叙亦作子羽是其例也又謂¶
　　　　古詩日暮倚修竹佳人殊未來所稱佳人乃¶
　　　　賢人考日暮倚修竹乃杜甫佳人詩云非婦¶
<pb:KR3j0042_WYG_000-2b>¶
　　　　人已謬佳人殊未來乃江淹擬休上人怨别¶
　　　　詩合為一篇尤非至於不知腹猶果然出莊¶
　　　　子不知䑕姑為牡丹不知屠蒯杜蒯乃聲¶
　　　　之轉如包胥之為勃蘓亦均失之眉睫之前¶
　　　　而大致該洽實考据家之善本惜其在宋世¶
　　　　已罕流傳迄明遂佚藏書家至不能舉其名¶
　　　　又文之子燮孫甫史皆有傳而獨不及文其¶
　　　　行事亦幾不可考今幸從沉埋剥蝕之餘復¶
<pb:KR3j0042_WYG_000-3a>¶
　　　　加釐訂排比成編使其姓名學問不致終没¶
　　　　於來世亦可知顯晦之自有其時矣原書卷¶
　　　　帙不可考今所輯者尚四百餘則條目頗為¶
　　　　紛襍謹依類詮次分為八卷一卷論經二卷¶
　　　　論史三卷論天文地理人事之類四卷専論¶
　　　　小學五卷論詩詞書畫之類六卷論飲食衣¶
　　　　服器用宫室之類七卷論釋道技術物産之¶
　　　　類而以襍論因果怪異及自記之語終焉乾¶
<pb:KR3j0042_WYG_000-3b>¶
　　　　隆四十三年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 目錄
<pb:KR3j0042_WYG_000-4a>¶
欽定四庫全書　　　　　子部十¶
　甕牖閒評目錄　　　　　雜家類二(雜考之屬/)¶
　　卷一¶
　　　五十三條¶
　　卷二¶
　　　五十一條¶
　　卷三¶
　　　四十九條¶
<pb:KR3j0042_WYG_000-4b>¶
　　卷四¶
　　　五十條¶
　　卷五¶
　　　五十四條¶
　　卷六¶
　　　五十三條¶
　　卷七¶
　　　五十四條¶
<pb:KR3j0042_WYG_000-5a>¶
　　卷八¶
　　　四十八條¶
